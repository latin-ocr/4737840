Caput ΙΙ.

De ablativi usu Vergiliano.

Versanti mihi in conscribenda de ablativi apud Vergilium
usu dissertatione in manus venit Kernii disputatio: ‘Zum Ab·
lativ bei Vergil‘‚ Programm der Konigl. Bair. Studienanstalt
Schweinfurt 1881, atque iam veritus sum, ne opera mea ad
irritum caderet. Tamen quamquam multa ille vir doctus pro-
tulit, quae ipse iam reticere debe0, non pauca praetermisit
disputatione digna, neque, id quod potissimum est, in usum
priorum poetarum inquisivit. Omnes autem quaestiones
grammaticae, quae de scriptoris alicuius sermone instituuntur,
comparato demum aliorum imprimis antiquiorum usu iustum
suum pretium accipiunt. Conatus est Paulus Krueger in dis-
sertatione sua: ‘Vergilii Aeneis quibus in rebus iudicanda
sit secuta esse exempla veterum poetarum latt? lenae 1874
praeter rem metricam etiam sermonem Aeneidis tali modo
tractare„ Sed cum totam fere grammaticam percensere velit,
rem ampliorem quam quae una dissertatione absolvi-possit,
in singulos casus accuratius inquirere nequibat neque in Ver-
gilio neque in poetis antiquis. Equidem comparavi praeter
epica carmina, quae ante Vergilium exstant, etiam fragmenta
tragoediae latinae, quia etiam sermo tragicus utpote sublime
genus dicendi Vergilio exemplo esse poterat. Operam autem
dedi, ut exemplorum quae attuli numerum quantum potui
plenum et integrum proferrem3 si quis locus me fugit, sit
mihi precor venia.

