‚10-

atque Aeneas III, 500:

si quando Thybrim vicinaque Thybridis arva

intraro.
tum autem in quarto 'libro subito occurrit v. 347:

Italiam maynam Gvynetoe Apollo

Italiam Lyciae- iussere capessere sortes (ef. 376-77)
His quae continetur difficultas nulla interpretatione tolli potest.
Dicit Aeneas Didoni, se Grynii ab Apolline, deo domestico,
Italiam quaerere ‘iussum esse, sed huius oraculi in tertio
libro nec vola nec vestigium ¹); legimus quidem v. 5, Troianos
variis divom auguriis in mare latos esse, sed Italiae ut finis
itineris nulla mentio, neque potest mentio esse3 nam tum
Aeneas Thraciam et Cretam, has sibi destinatas esse sedes
opinatus, adire nequit. Iam vides vinculo quodam cohaerere
versus quarti libri cum secundi 780 ff. — qui et ipsi argu-
mento tertii libri repugnant -—- nam utroque loco iam in
patria Aeneam de fine itineris certiorem fuisse signi—
ficatur. Atque addi possunt his primi libri versus 382 sqq.

bis denis Phryqium conscendi navibus aequor
Μαίη dea monstrante viam data fata secutus.

Iam Ribbeckius ut mihi videtur falso concludit, tertium librum
quia in erroribus narrandis locum illum 11‚780 non respiciat,
secundo esse priorem3 fingamus enim tertium librum prius
scriptum; quid tum sibi volunt Ι, 382, Π, 780, IV, 347?
Oblitusne erat poeta totius tertii libri argumentum atque erro-
rum rationes? Nulli hoc persuadebis An tertium librum se-
cundum hos locos prorsus immutaturus erat? Non credi potest3
nam tum omnino de Aeneadis et Pergamo conditis ei tacen-
dum atque septem anni errorum certe erant abiciendi. ltaque
aliter res se habet: Si Vergilius iam libro tertio Aeneam

 

1) Servii huius difficultatis explicatio ferri nequit3 nam sententiae
nexus inde .a v. 340 ni fallor hic est: ipse mea sponte in patria reman-
sissem, sed Gryneus Apollo, ⁴qui prope tenet sedes, me domo exagitavit
et Italiam quaerere iussit. Atque Lycios hoc loco esse Lycios Homeri
et Lyciis quoque sortibus oraculum Apollinis Troiani non Patarei signi-
ficari persuasit mihi Wilamowitzius.

